<!doctype html>
<html lang="sv">

<head>
  <meta charset="utf-8">
  <meta name="viewport" content="width=device-width, initial-scale=1.0">
  <title>Emil Rapp - Analys 1a</title>
</head>

<body>
  <a href="index.html">Tillbaka</a>
  <h1>Analys av en webbplats</h1>

  <h2>Första intrycket</h2>
  <p>Syftet med webbplatsen är att tillgänglig- och synliggöra myndighetens verksamhet och resurser. Ofta kan det vara svårt att veta exakt vad en myndighet gör, och det presenteras även här tydligt, med de olika sektionerna på hemsidan. Det finns
    en bit ner på introsidan en lista över de senaste pressmeddelanden och uttalanden från myndigheten. En av de fyra centrala drop-downs i den globala menyn är “Om oss”, som snabbt leder en till information om ansvariga och myndighetens syfte och
    verksamhet. Detta för att snabbt ge den nyfikne besökaren en förståelse för vad de ansvarar över. Man får stor tillgång till information gällande allt som händer i form av kalender och pressmeddelanden, men även kontakt och organisationens
    struktur. Detta hör ihop med logotypen och sidans navigering för att skapa en tillgänglig miljö för besökaren, men detta återkommer jag till senare.
  </p>

  <h2>Målgrupp</h2>
  <p>En hemsida formas starkt efter sina användare, och ofta krävs det ett gediget förarbete för att förstå de som man vill nå ut till. Det märks att Skolverket har gjort det, för den uppenbart primära målgruppen är skolpersonal såsom lärare och
    rektorer, har enligt mig fått 3 av 4 drop-downs i den globala menyn dedikerade sig. Med en snabb check på länkarna som de innehåller så innehåller de saker så som Skollagen, resursstöd i arbete, information om statsbidrag och sådant som
    egentligen inte rör elever eller vårdnadshavare. Men dessa glöms inte heller bort, en bit ner på sidan finns sektionen “För dig som är”, med länkar till sådant som exempelvis elever, vårdnadshavare, Syv och arbetsgivare kring prao behöver veta.
    Att dessa ligger lite längre ner kan visa på att prioriteringarna uppenbarligen ligger på anställda inom skolans verksamhet. Min tanke kring detta är att en myndighet kanske inte är de flestas kontakt till skolans verksamhet. Är du en vanlig
    medborgare så tar du säkert oftast kontakt med både lärare och skolledning innan du behöver bege dig till Skolverkets hemsida. Därav ökas användbarheten för målgruppen som hemsidan främst försöker nå. </p>

  <h2>Användarvänlighet</h2>
  <p>Navigeringen på sidan är i mitt tycke väldigt klart och tydligt att följa. Det finns lagom många alternativ på huvudsidan, och alla dropdowns innehåller en lagom mängd länkar. När du navigerat in på en senare sida syns det tydligt var du har
    tagit vägen, dels med en markering på vilken meny du valt, och sedan en länk-tråd som slutar på den nuvarande sidan. Detta är ett utmärkt sätt att skapa en stabil upplevelse på hemsidan, så att användaren kan navigera runt utan att tappa bort
    sig eller “klicka i cirklar”. Mängden bilder hålls till ett minimum, de används endast vid få tillfällen för att förstärka länkar och sidors syfte, med ca 1-4 bilder per sida. Navigeringen hör klart ihop med hur hemsidan är anpassad för
    exempelvis synskadade. Högst upp i hjälpmenyn finns knappen “Lyssna” som startar en enklare variant av skärmläsare, som tydligare markerar var i texten rösten befinner sig på. Den är förmodligen inte lika robust som en dedikerad skärmläsare,
    exempelvis SuperNova med täckning av hela operativsystemet och förstoringsverktyg, den gör heller inte skillnad på olika texttyper och länkar. Navigering med endast tangentbord fungerade även som väntat och bra, markören hamnade precis där man
    förväntade sig, och tack vare menyns uppbyggnad krävdes sällan mer än 10 klick för att nå dit man ville. Webbplatsen har även en meny för språk, där delar av webbplatsen översatts till engelska och Sveriges minoritetsspråk. Detta tycker jag är
    väldigt bra och visar på det ansvar en myndighet har när den ger ut information, att både ha en skärmläsare som underlättar för de som hellre lyssnar på text, och fler språk så alla kan känna sig bekväma är otroligt viktigt, särskilt när det
    gäller något så essentiellt som skolan. Att webbplatsen fungerar på olika typer av enheter är också något som ökar tillgängligheten, och jag kan intyga att den fungerar bra. Testat på två storlekar på datorskärmar, en telefon samt en surfplatta
    så anpassar sig hemsidan fint till de nya förhållandena. Navigationen bytte några funktioner på telefonen, för att mer likna en app, vilket jag uppskattade som ny användare av sidan.
  </p>

  <h2>Avslutningsvis</h2>
  <p>Till sist så kan jag inte komma på jättemycket som jag tycker borde förändras eller förbättras. Temat på webbplatsen får godkänt, men skulle absolut kunna moderniseras lite, eller iallafall göras lite mer lockande med mindre tom yta och större
    variation i medietyp, som komplement till den mängd text sidan innehåller. Jag skulle även uppskatta en knapp eller ett språkval för förenklad svenska, något som jag tror skulle hjälpa många nysvenskar som letar efter information. Detta vore
    inte helt osannolikt att det skulle genomföras, då det ligger i linje med de välgjorda tillgänglighetsanpassningarna sidan redan gjort.
  </p>

</body>

</html>
